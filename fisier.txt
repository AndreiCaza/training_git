Reteta de cartofi crocanti cu sos de mustar este ideala pentru perioada postului sau pentru vegetarieni si vegani. Noi, romanii, suntem mari amatori de cartofi. Si in familia mea sunt foarte iubiti si tuturor ne plac. In copilarie iubeam cartofii prajiti si piureul de cartofi, ca toti copiii de altfel. Parintii preferau sa-i foloseasca la musaca sau tocane si ne limitau consumul celor prajiti pentru ca nu erau sanatosi. Cartofii sunt perfecti si in post pentru ca sunt gustosi, satiosi si se pot prepara in fel si chip. In plus sunt si foarte ieftini, asa ca pot fi consumati de catre oricine. Din bucataria mea nu lipsesc si ii folosesc de fiecare data cand vreau sa pregatesc ceva rapid si gustos.

Am vazut aceasta reteta de cartofi crocanti cu sos de usturoi peste tot pe retelele sociale. Pentru ca mi-a placut ideea, am venit cu propria mea varianta. Am adaugat in reteta si sosul de usturoi care se poate pregati si in post, unul super gustos. Este sosul pe care il mancam in restaurantele libaneze si care ne place atat de mult. Am fiert cartofii in coaja si pentru ca am vrut sa fie si mai aromati, am adaugat ierburi aromatice in apa. In felul acesta cartofii au fiert in apa aromata si au preluat din aceasta aroma. Daca nu aveti ierburi aromatice proaspete, puteti foarte bine sa folositi si uscate. Important e sa fie pe placul vostru.

Cum facem cei mai aromati cartofi la cuptor?
Pentru acesti cartofi crocanti cu sos de usturoi am facut un ulei aromat cu multe ierburi aromatice. Am folosit ulei Spornic Omega 9, singurul ulei 100% high oleic din Romania. Este un ulei mai sanatos pentru ca are o cantitate mare de acid oleic de tip omega 9, benefic in alimentatie. Am adaugat multe ierburi aromatice, ulei si am maruntit foarte bine totul. Am pus din acest ulei peste cartofii fierti si zdrobiti. I-am pus apoi la cuptor pentru a deveni cat mai crocanti si mai aromati. Prin zdrobire cartofii devin plati si au o suprafata mai are care devine devine crocanta in cuptor. Folositi cartofi mici pentru ca se zdrobesc mai usor si isi pastreaza mai bine forma.

Ne-au placut foarte mult acesti cartofi crocanti cu sos de usturoi si chiar am promis ca ii vom face si cu alte ocazii. Eu am fost foarte incantata de sosul de usturoi de post pentru ca de obicei il pregateam diferit si adaugam smantana in el. Aceasta reteta merge perfect alaturi de o salata sau drept garnitura pentru carne sau peste. O puteti folosi pentru orice tip de carne, pentru fructe de mare sau peste. E foarte iubita si de catre copii si e si mai sanatoasa avand in vedere ca nu prajim cartofii in baie de ulei, ci la cuptor. Ii puteti servi si alaturi de salaul cu sparanghel la cuptor in zilele de dezlegare la peste! Incercati-i si voi cu prima ocazie! Pofta buna!
